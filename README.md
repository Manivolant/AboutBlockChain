# سر فصل ها
[[#تعریف بلاک چین]]
[[#ساختار بلاک و مفهوم هش]]
[[#نقش ماینرها و فرآیند اثبات کار (Proof of Work)]]
[[#کلید عمومی و کلید خصوصی در بلاک چین]]
[[#امضای دیجیتال]]
[[#سناریو فرضی انتقال پول در بلاک چین]]
[[#تاریخچه بلاک چین]]

# تعریف بلاک چین
در بلاکچین تراکنش‌ها در بلوک‌هایی ذخیره می‌شوند و این بلوک‌ها به صورت زنجیره‌ای و به ترتیب زمانی به هم متصل‌اند.
هر بلاک شامل اطلاعات تراکنش‌ها و یک کد خاص به نام **Hash** است که باعث ارتباط و امنیت بلاک‌ها می‌شود. این ساختار، بلاک چین را بسیار امن، شفاف و مقاوم در برابر تغییرات یا دستکاری اطلاعات می‌کند و به خاطر همین ویژگی‌ها، پایه اصلی ارزهای دیجیتال مانند بیت کوین است.

# ساختار بلاک و مفهوم هش
**هش** داده‌ای رمزنگاری شده است که از ترکیب **تراکنش‌ها** و **اطلاعات** داخل بلوک با استفاده از یک الگوریتم خاص تولید می‌شود.
این هش مانند اثر انگشت دیجیتال هر بلوک است که آن را منحصر به فرد می‌کند.

در هر بلوک، هش به دو شکل مهم با بلاک‌های دیگر ارتباط دارد:

**اول** : هر بلوک شامل هش بلاک قبلی است که باعث می‌شود بلوک‌ها به شکل زنجیره‌ای به هم متصل شوند.

**دوم** : هش تراکنش‌ها داخل بلوک در یک ساختار خاص به نام درخت مرکلی (Merkle root) به هم متصل می‌شود.
این کار باعث می‌شود به جای ذخیره تک‌تک تراکنش‌ها، تنها یک هش کلی از همه تراکنش‌ها در بلاک ذخیره شود.

این ارتباط هش‌ها بین بلاک‌ها امنیت داده‌ها را تضمین می‌کند و تغییر هر داده‌ای در یک بلاک باعث تغییر در تمام هش‌های بعدی می‌شود که برای تشخیص سریع هر گونه دستکاری می‌توان استفاده کرد است.

# نقش ماینرها و فرآیند اثبات کار (Proof of Work)
**ماینر** وظیفه دارد تراکنش‌ها را بررسی و تأیید کند و بعد از جمع کردن آنها در یک بلوک، آن بلاک جدید را به زنجیره اضافه کند.

اثبات کار یعنی ماینرها برای ساختن بلاک جدید باید یک مسئله ریاضی سخت را با امتحان کردن هش‌های مختلف حل کنند و هر ماینری که زودتر جواب درست را پیدا کند، بلاک او به شبکه اضافه می‌شود و **پاداش** می‌گیرد (بیت کوین).

# کلید عمومی و کلید خصوصی در بلاک چین
**کلید عمومی** رشته‌ای از اعداد و حروف است که برای دریافت دارایی دیجیتال استفاده می‌شود و همه می‌توانند آن را داشته باشند.
مثال:
`1A1zP1eP5QGefi2DMPTfTL5SLmv7DivfNa`

کلید خصوصی یک رمز خصوصی است که فقط مالک باید از آن مطلع باشد و با آن می‌توان تراکنش انجام داد یا دارایی‌ها را جابه‌جا کرد.
مثال:
`5Kb8kLf9zgWQnogidDA76MzPL6TsZZY36hWvmUvwCj3P6h5P4Un`

# امضای دیجیتال
امضای دیجیتال روشی است برای اثبات این‌که تراکنش توسط صاحب کلید خصوصی امضا شده و محتوای آن در طول انتقال تغییری نکرده است.
ابتدا محتوای تراکنش هش می‌شود بعد این هش با کلید خصوصی توسط الگوریتم کد گذاری می‌شود که امضای دیجیتال را تشکیل می‌دهند.
امضا به همراه کلید عمومی (آدرس کیف‌پول) به تراکنش اضافه می‌شود. نودهای شبکه با استفاده از کلید عمومی، امضا را بررسی می‌کنند. اگر معتبر باشد، تراکنش تأیید می‌شود.
# سناریو فرضی انتقال پول در بلاک چین
رضا می‌خواهد به علی بیت‌کوین بفرستد، بنابراین آدرس کیف‌پول (کلید عمومی) علی را می‌گیرد. در کیف‌پول خود، گزینه **Send** را می‌زند، آدرس علی را وارد می‌کند و مقدار مورد نظر را مشخص می‌کند. سپس تراکنش را با کلید خصوصی خود امضا می‌کند و به شبکه بلاک‌چین ارسال میکند.  

تراکنش وارد صف انتظار می‌شود تا توسط **ماینرها**  تأیید بشود. پس از تأیید، تراکنش در یک بلوک جدید قرار داده می‌شود و به زنجیره اضافه می‌شود. با گذشت چند تأیید و افزودن بلوک‌های بعدی، بیت‌کوین به کیف‌پول علی منتقل می‌شود.

# تاریخچه بلاک چین
بلاک‌چین در سال 2008 توسط **ساطوش ناکاموتو** به‌عنوان زیرساخت بیت‌کوین معرفی شد.
پس از راه‌اندازی شبکه بیت‌کوین در 2009، پروژه‌های دیگری مثل **Ethereum (2015)** که قراردادهای هوشمند را افزود و **Ripple** برای پرداخت‌های بین‌بانکی ظاهر شدند.
در 2017 توکن‌های ERC‑20 **(نوعی توکن ساده که روی شبکهٔ Ethereum ساخته شده است.**) و ICOها **( وقتی یک پروژه اولین توکنش را می‌فروشد تا پول جمع کند.)** باعث گسترش کاربردها به مالی، بازی و جمع‌آوری سرمایه شد.